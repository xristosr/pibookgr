Η περίπτωση του Processing
Η Processing είναι μια γλώσσα προγραμματισμού, η οποία παρέχει δυνατότητες προγραμματισμού γραφικών πραγματικού χρόνου. Ξεκίνησε ως εκπαιδευτικό εργαλείο και πολύ σύντομα εξελίχθηκε σε επαγγελματικό προγραμματιστικό περιβάλλον.
Ήταν ένα από τα πρώτα project ανοικτού κώδικα και σχεδιάστηκε ειδικά για να απλοποιήσει την δημιουργία διαδραστικών γραφικών εφαρμογών έτσι ώστε οι «μη προγραμματιστές» να μπορούσαν να αναπτύξουν τα δικά τους έργα.
Το Processing  περιλαμβάνει ένα ολοκληρωμένο περιβάλλον ανάπτυξης (IDE) το οποίο μπορεί να χρησιμοποιηθεί για την ανάπτυξη εφαρμογών, μία γλώσσα προγραμματισμού ειδικά σχεδιασμένη για να απλοποιηθεί ο οπτικός προγραμματισμός και εργαλεία για την δημοσίευση των έργων στο διαδίκτυο ή στον υπολογιστή.
Τα βασικά χαρακτηριστικά είναι τα εξής:
•	Ανήκει στο ανοιχτό λογισμικό.
•	Υπάρχει η δυνατότητα ενσωμάτωσης κώδικα OpenGL για την επιτάχυνση της απόδοσης τρισδιάστατων γραφικών.
•	Είναι συμβατή με τα λειτουργικά συστήματα GNU/Linux, Mac OS X, και Windows.
•	Έχει εμπλουτιστεί με περισσότερες από 100 βιβλιοθήκες.
•	Βασίζεται στην γλώσσα προγραμματισμού Java
Δημιουργοί της Processing είναι οι Casey Reas και Ben Fry στο MIT Media Lab την άνοιξη του 2001. Σήμερα η Processing υποστηρίζεται από μια κοινότητα εθελοντών προγραμματιστών.
